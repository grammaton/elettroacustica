# Oscillazioni

Osservando, anche ad occhi chiusi, una ruota panoramica potremmo dire che completa una rotazione ogni 30 minuti. Osservando ancora il comportamento di questa ruota panoramica notiamo che questa compie un giro ogni 30 minuti, ovvero completa un ciclo di rotazione tornando al punto di partenza e poi ripete questa rivoluzione più volte. Questo è un esempio di funzione periodica, perché la ruota panoramica ripete la sua rivoluzione, o ciclo, ogni 30 minuti e quindi diciamo che ha un periodo di 30 minuti.

![](../../../.gitbook/assets/0101-pan.png)

Osservate ancora la ruota panoramica, si muove in senso antiorario. C'è una sola cabina occupata, seguiamola. Volendo prendere nota dell'altezza di quella cabina durante i trenta minuti che impiega a tornare al punto di partenza, seguendola disegneremmo una linea, probabilmente verticale, che va dall'altezza minima all'altezza massima.

01012

Se decidessimo che il nostro foglio avesse non una, come nella descrizione precedente, ma due dimensioni di rappresentazione, l'altezza ed il tempo, e quindi seguissimo con lo sguardo la cabina ed annotando l'altezza spostassimo simultaneamente ed a velocità costante il foglio, simulando lo scorrimento del tempo, il disegno finale dovrebbe apparire come un'onda.

0103

Con la rappresentazione dell'onda descriviamo un'oscillazione, ovvero un moto periodico attorno alla posizione di equilibrio.

Un altro fenomeno oscillatorio estremamente esemplificativo è quello del pendolo.

Da un punto di quiete il pendolo si muoverà nel tempo fino al suo massimo spostamento per poi tornare al punto di partenza e ripetere un uguale movimento in senso opposto.

Considerando un pendolo che si sposti da una parte all'altra rispetto alla sua posizione di equilibrio anche il suo movimento oscillatorio nel tempo può essere rappresentato come un'oscillazione.

0104

L'oscillazione rappresentata da un moto di questo tipo è definita moto armonico semplice o sinusoidale. Definiamo una quantità in oscillazione quando il suo valore si muove con continuità passando tra un massimo ad un minimo.





