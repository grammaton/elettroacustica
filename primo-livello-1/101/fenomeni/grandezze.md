# Grandezze

La rappresentazione di un fenomeno oscillatorio ci permette di descrivere quali siano le grandezze principali:

* ampiezza
* frequenza
* periodo
* fase
* lunghezza d'onda

Definiamo **ampiezza** di un'oscillazione il massimo valore raggiunto dal suo valore di equilibrio. Facendo riferimento al movimento del pendolo, diciamo che la distanza massima raggiunta nel suo movimento da una parte all'altra rispetto alla posizione di equilibrio definisce la sua ampiezza di oscillazione.

0105

Definiamo **frequenza** il numero di ripetizioni nell'unità di tempo. La frequenza di oscillazione di un pendolo corrisponde al numero di volte che questo torna alla posizione di partenza dopo aver percorso l'intero tragitto ondulatorio. Nell'immagine della ruota panoramica la frequenza descrive quanti giri essa realizza nell'unità di tempo prestabilita. Descriviamo quindi con il valore di frequenza di un'oscillazione il _numero di cicli per secondo \(cps\)_. L'unità di misura della frequenza è _Hertz \(Hz\)_.

0106

Il _ciclo_ o _periodo_ di un'oscillazione rappresenta la durata di una singola oscillazione alla frequenza data. Il legame tra frequenza e periodo è tale che all'aumentare della frequenza diminuisce la durata, e quindi il periodo, nel rapporto di $$T = 1/f$$ dove $$T$$ è la durata del periodo espressa in secondi. Considerando quindi il _secondo_ un intero divisibile in parti uguali, definiamo con $$f$$ la _frequenza_, ovvero il numero di parti e con $$T$$il _periodo_ ovvero la durata di una singola parte. La durata della singola parte moltiplicata per il numero delle parti ri-compone l'intero secondo.

{% hint style="info" %}
HERTZ: Unità di misura della frequenza dei fenomeni periodici; un fenomeno ha frequenza 1 _Hertz_ se un suo periodo dura 1 secondo; simbolo  _Hz_.

DATA 1937.

ETIMOLOGIA Dal nome del fisico tedesco Heinrich Rudolf Hertz \(1857–94\), Fisico tedesco e pioniere della comunicazione radio. Ha proseguito il lavoro di Maxwell sulle onde elettromagnetiche e fu il primo a trasmettere e ricevere onde radio. Hertz ha anche dimostrato che la luce ed il calore radiante hanno natura elettromagnetica. 
{% endhint %}

